༄༅། །ཕ་ཁྲིགས་ཡེ་ཤེས་དབང་རྒྱལ་གྱི་ཞབས་བརྟན་གསོལ་འདེབས།

ཕ༵་མཐའ་ཡས་པའི་ཚེ་དང་ཡེ༵་ཤེ༵ས་ཀྱི། །
མཆོག་སྦྱིན་ཡིད་བཞིན་དབ༵ང་རྒྱ༵ལ་ལྷ་ཚོགས་ཀྱིས། །
འཆི་མེད་ཚེ་ཡི་དངོས་གྲུབ་མ་ལུས་པ། །
ཁྲི༵གས་ཆགས་རྒྱུན་མི་འཆད་པར་སྩལ་དུ་གསོལ། །

ཞེས་པ་འདི་ནི་བདག་གི་ཁྱིམ་མཚེས་དྲིན་ཅན་ནི་ན་ལགས་ཀྱིས་སྐུ་ཞབས་ཕ་ཁྲིགས་ཡེ་ཤེས་དབང་རྒྱལ་ལགས་ཀྱི་སྐུ་ཚེ་བརྟན་པའི་སྨོན་ཚིག་ཅིག་བྲིས་ཤིག་ཅེས་ནན་གྱིས་བསྐུལ་བའི་ངོར་ཕྲན་ཐུབ་བསྟན་ཉི་མས་ཇི་ལྟར་སྨོན་པ་དེ་བཞིན་ཡོངས་སུ་འགྲུབ་པའི་མཐུན་འགྱུར་མགོན་པོ་ཚེ་དཔག་མེད་ཀྱིས་བྱིན་གྱིས་བརླབ་པར་མཛད་དུ་གསོལ།།
།།